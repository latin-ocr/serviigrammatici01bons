PRAEFATIO. XXV

Macrobii auctores, vereor ut umquam ita indagari possit, ut nulla
maneat dubitatio. illud quidem quaest. Serv. p. 52 recte dixisse mihi
videor, non e perpetuis qui vocari solent commentariis sua collegisse
Macrobium, sed eius modi libros exscripsisse, quibus neglecto ver-
, suum ordine singulae quaestiones, veluti de doctrina Vergilii, de
oratoriae artis praeceptis ab eo diligenter observatis, de aliorum
poetarum imitatione continenti expositione tractatae essent. ¹) sed
eius modi libri a quibus compositi fuerint, ne suspitionem quidem
habeo. unum restat quod moneam, sexti libri capitis sexti, quo
Servius docet quae Vergilius primus figurate dixerit, rationem non
dissimilem esse quaestionibus illis Vergilianis ab Henrico Keilio
editis, quas ex Aspri copiis derivatas esse Parisini libri, quo uno
servatae sunt, testimoniis constat, de quorum fide non dubitarunt
viri docti.

Haec scripseram cum auctorum beneficio mihi transmissae sunt
Hugonis Linke et Georgii Wissowa de Macrobii Saturnaliorum fon-
tibus commentationes Vratislaviae hac ipsa aestate editae. probant
iuvenes doctissimi quod Servii commentarium a Macrobio exscriptum
esse negavi, dissentiunt a me cum ea quae plenioribus libris cum
Saturnalibus communia sunt ex his in illos translata esse dicunt.
at si pauca tantum non e Macrobii libro, sed ex eius fonte in ple-
niorem commentarium derivata esse pro certo dici potest, cetera
quoque quin inde petita sint non video cur dubitemus, quamvis
magna sit inter Macrobii et scholiastae verba similitudo. atqui
duobus locis qui sunt georg. Ι 269 et 272 et Aen. VIII 288 Lin-
kius ipse concessit non esse ipsa Saturnalia adhibita. idem de
scholiis ad Aen. II 225 et III 85 vix poterit non concedere: nam
illo loco quae laudantur Masurii Sabini verba non inveniuntur apud
Macrobium, altero quod a Macrobianis diversa proferuntur non
potest apte explicari nisi ita, ut in eo libro unde utraque fluxerint
Varronis locum plenius exscriptum fuisse dicamus, quam apud Ma-
crobium. ac ne illa quidem quae ad Aen. XII 779 adnotata sunt
a Macrobio petita esse probabile est. deinde fac plenioris commen-
tarii auctorem ipsis Saturnalibus usum esse, qua ratione ex-
plicandum esse putas quod ille tertium Macrobii librum et quinti

1) ne plenioris quidem commentarii auctorem ubi Macrobianis similia ha-
beat e commentariis ea petivisse inde elucet quod, cum ad diversos locos de
eadem re dicendum esset, quae semel exposuisse satis fuit repet-ivit. accedit
quod aperte significavit, quae in fonte suo de diversis Vergilii versibus con-
iuncte exposita essent ad singulos locos se adnotaturum esse. cf. p. 128, 13;
146, ἒς 268, 203 ⁸269, ῦς 364, ‘253 370, 13. ad Aen. H 225 et lV 56.

