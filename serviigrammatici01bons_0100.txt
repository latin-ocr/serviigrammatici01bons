XCVI PRAEFATIO.

discrepantias omnes commemoratas esse et in ipsis libris conferen-
dis omnia me exscripsisse quae ab exemplaribus quibus uterer di-
versa essent consulto moneo.

Veronensia in Aeneidem scholia alteri volumini, quo Serviana
in Aen. lib. VI—XH commenta edentur⁷ addam. Hermanni Ha-
geni opera eis qui in bucolica et georgica extant commentariis
recensendis continebitur.

Restat ut eis viris egregiis qui in hoc opere perficiendo mihi
adfuerunt gratias agam quam maximas. Atque Fridericus Schoel-
lius non solum in plagulis corrigendis lubentissime me adiuvit, sed
etiam quae inter corrigendum ipsi in mentem venerant continuo
mecum communicans et dubitationem movens siquid parum recte
administrasse videbar optime de hoc libro meritus est. Marti-
nus Langius ea quae docti Itali saec. XV Servii scholiis addide-
runt e Dresdensi codice meum in usum 'diligentissime exscripsit.
codicibus autem procurandis transmittendisque sibi me devinxerunt
Gulielmus Brambachius et Alfredus Holderus Caroliruhenses,
Carolus Halmius Monacensis, M. Islerus Hamburgensis, Ioan-
nes Schubartius Cassellanus, Carolus Zangemeisterus Hei-
delbergensis. subsidiis horum virorum liberalitate paratis si docti
homines ita me usum esse iudicaverint ut ad veterum Vergilii in-
terpretum reliquias via ac ratione tractandas aditum patefactum esse
censeant, uberem laboris fructum retulisse mihi videbor.

Scr. Heidelbergae mense Decembri a. MDCGCLXXX.

Georgius ¹Philo.

