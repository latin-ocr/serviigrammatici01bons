XXIV PRAEFATIO.

eosdem Danielini commentarii auctori praesto fuisse mihi persuasi.
nam ne illud quidem veri simile esse videbam, ex ipsis Saturnalibus
in pleniores Servii codices translata esse quae utrorumque com-
munia essent3 extant enim in Cassellano et Floriacensi et Lemovi-
censi quae neque inveniuntur apud Macrobium, et ita sunt compa-
rata, ut non videantur ab inferioris aetatis homine addita esse.¹)
quae Ribbeckius I. l. proposuit ut huius argumentationis fides ele-
varetur, ea suis locis partim commemorata sunt partim commemo-
rabuntur: nam ad universam vulgati et plenioris commentarii ratio·
nem pertinent.

Denique in quarto Satiunaliorum libro, quo Macrobius Sym-
machum ‘violentissima inventa vel sensa rhetoricae in Vergiliano
opere’ demonstrantem fecit, nihil inesse ostendi quod cum Servianis
commentariis conveniret. de quinto libro, quo exponitur quid Ver-
gilius e Graecorum poetarum, Homeri inprimis, carminibus in sua
transtulerit, et de sexti libri capitibus 1—5‚ quibus ea recensentur,
quae a Latinis poetis antiquioribus Vergilius accepisse videbatur,
pauca dixi. haec enim ad Perellii Fausti et Q. Octavii Aviti libros
(cf. Suet. p. 65 sq. Reiffersch.) redire ipse Ribbeckius proleg. p. 99
et 113 docuit.

His igitur observatis Servii commentarium Macrobio ad
manum fuisse negavi. addo quod nuper Thomasius (p. 161)
suo iure monuit, aperte Macrobium significasse, ex antiquorum
libris derivata esse quae Eustachio filio offerret. ²) ac ne illud
quidem puto omittendum esse, non solere Macrobium comme-
morare quibus auctoribus usus sit, veluti Gellii, Athenaei, Senecae,
quoru'm e libris haud pauca in Saturnalia translata esse constat,
ne nomina quidem inveniuntur, Plutarchus autem nominatur ille
quidem (VII 3, 24), sed nihil additur, unde septimum librum prope
totum ex convivalibus eius quaestionibus exscriptum esse cognoscas.
quod cuin ita sit Macrobium si Servianos commentarios compilasset
non puto sermones, quos inter doctissimos illius aetatis homines
habitos esse finxit, ita instituturum fuisse, ut Servio ipsi haud ex-
iguam eorum partem tribueret. qui autem fuerint in iis quae de
Vergilianis quaestionibus in Saturnaliorum libris disputata sunt

1) cf. M. S. III 3, 1 sqq. et Aen. XII 779; M. S. III 3, 10-12 et
georg. l ‘269 et 272; M. S. ΙΙΙ 4, 1 sqq. et Aen. 11 2253 M. S. ΙΙΙ 4, 6 sqq.
et Aen. l 37²st M. S. ΙΙΙ G, 1--45 et Aen.]11 85; Μ. S. 1116, 17 et Aen. VIII
2883 M. S. V 16, s· ct Aen. X 567. 2) praef. 4 ‘et boui consulas oportet
si notitiam vetustatis modo nostris non obscure modo ipsis antiquorum fideliter
verbis recognoscas, prout quaeque se vcl enarranda vel transferenda sug-
gesserint)

