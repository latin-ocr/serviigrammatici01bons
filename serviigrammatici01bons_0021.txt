PRAEFATIO. XVII

esse ostenderetur primus quod sciam usus est Albertus Lion: qui
etsi a Burmanno accepit Servium Aeneida prius quam bucolica et
georgica commentatum esse (cf. georg. I 4883 II 170, 4813 III 3893
IV 1⁶26. bue. VII 263 georg. IV 101 sicut in. bucolicis diffinimus),
illud tamen ipse observa-vit, his plenioris commentarii locis legentes
ad ea relegari quae ad bucolica et georgica adnotata essent: Aen.
I 744, II 172, III 420, IV 462, VIII 368 et 677, IX 215, XI 682)
qua re ipsa nihil quidem probatur nisi ea Aeneidos scholia quibus
bucolicorum et georgicorum commenta laudantur ab interprete ali-
quo scripta esse qui eodem ordine Vergilii carmina enarraverit quo
scripta sunt,²) sed non deest quo plenioris commentarii auctorem
ipsum quoque a Serviani operis dispositione recessisse demonstretur.
nam vita poetae quam Servium ipsius testimoniis constat Aeneidos
commentario praemisisse in Cassellano omissa est: quam bucoli-
corum commentario, euius prima pars cum primis Lemovicensis
foliis interiit, praefixam esse conicio: quod consulto factum esse
inde intellegitur quod Aen. I 1 (p. 5, 14) pro vulgata scriptura
sicut in praemissa eius vita monstratum est haec in illo libro posita
sunt sicut in praemissa narratione monstratum est.

Duo scholia si diversam eius Vergiliani loci ad quem adscripta
sint memoriam sequantur non posse eiusdem esse interpretis non est
quod moneam. sic Aen.I 104 Danielinus scholiastes ‘tum proram
avertit’ praefert, Servius ‘tum prora avertit' interpretatum II 30
‘acies’ placuit Servio, ‘acie’ alteri scholiastae. II 408 ‘periturus’
Servius, ‘moriturus‘ Cassellanus Vergilii manum agnoscit. II 686
‘sacros' interpretatur servm, ‘sanctos' is cuius scholium uno
Cassellano servatum est. III 670 DEXTRAM ADFECTARE Serviani
libri, DEXTRA A. Floriacensis et Cassellanus in lemmate exhibent.

Coniunctionibus quibus scholia Danielinorum librorum propria
vulgatis adnexa esse videmus, iisdem Servius usus est vel ad me-
morabiles res addendas vel ad diversas sententias proferendas vel
ad continuandam expositionem sive argumentationem: ut Servium
ipsum is qui pleniorem commentarium composuit videatur imitatus
esse. quamquam non eadem ubique prudentia in ea imitatione ver-
satus est. nam ut in non nullis illarum coniunctionum adhibendis

1) VIII 677 ad georg. 111221, IX 215 ad georg. IV 545 remittimur. cnm
plenior georgicorum commentarius inde a I, ‘279 perierit, non mirum cst quod
in nostris exemplaribus de iis rebus quas ad illos Aeneidos locos scholiastes
exposuit nihil extat. sed conferatur Philargyrii ad georg. III 2⁶21 scholium.
2) eo ordine Donatum usum esse inde apparet quod vitam poetae ab eo con-
scriptam bucolicorum praefatio sequitur.

b*

