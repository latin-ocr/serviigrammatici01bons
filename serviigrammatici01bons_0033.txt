PRAEFATIO. XXIX

origines significationes differentias exposuit vocesque minus usitatas
ostendit. neque artem poetae inlustrare neglexit. nam dispositio
carminis suis locis explicatur, quibus tropis et figuris Vergilius
usus sit, quam diligenter quid cuique personae conveniret obser-
vaverit, ubi verborum ubertas quaesita ubi modus adhibitus sit
docetur. ut in horum generum scholiis non nulla inveniuntur quae
nobis quoque utilia sint, ita omnia fere longe abicienda sunt quae
Servius dixit, ut quid sensisset, quid voluisset poeta intellegeretur.
nam dici vix potest quam inepte ille in hac re argutatus sit. cf.
I 39 ad ‘quippe vetor fatis', 42 ad ‘ipsa', 57 ad ‘mollitque ani-
mos', 58 ad ‘maria ac terras caelumque profundum’, 61 ad ‘id
metuens', 71 ad ‘sunt mihi bis septem', 73 ad ‘conubio iungam',
77 ad ‘mihi iussa capessere fas est’, 93 ad <ingemit’. neque dubito
quin nimiae huius modi subtilitates ab ipso Servio pleraeque in-
ventae sint, qui nobis quidem iudicii et simplicitate et elegantia
omnino caruisse videtur. sed aequales eius haud scio an aliter de
ea re senserint, quippe quos in omui litterarum genere argutissima
quaeque maxime adamasse constet.

In rebus enarrandis curavit Servius ne omitteret quod cogni—
tione dignum esset. nam cum doctissimi poetae libros enarrandos¹
suscepisset, diligenti eorum commentatori nullam fere litterarum
partem neglegendam esse intellexerat, neque iniuria Kirchnerus l.
l. p. 498 monuit id videri Servium egisse, ut adulescentes e Ver-
gilii carminibus et ipsius commentario earum rerum scientiam pe-
terent, quas qui nescirent indignos esse videret qui inter eruditos et
politioris humanitatis homines numerarentur. itaque occasione sive
oblata sive adrepta philosophorum placita exposuit, fabulas et
historias enarravit, antiquorum mores et instituta ostendit, loco-
rum terrarumque situs descripsit, naturales res explicavit. sed de
his rebus omnibus quae tradidit, nota plerumque sunt et vulgaria,
ut reconditae doctrinae documenta non ita inulta inveniantur. quam-
quam non omnino desunt. nam cum de antiquitatibus Romanorum
Servius quaedam prodidit quorum memoria apud alios scriptores
quantum scio non extat, tum in septimi ct octavi libri commen—
tariis de antiquissimis Italicarum gentium et civitatum rebus satis
multa narravit quae iis qui hoc litterarum genus pertractant uti-
lissima sint. qua de laude multum sane detrahitur erroribus illis
qui in scholiis ad historiam et-geographiam pertinentibus depre-
henduntur. singula exempla protulisse satis est. Aen. III 500 enim,
ubi de ‘Thybris’ nominis origine hariolatur, veteres Siculos, quos
Aen. Ι 2 cum Italo rege in Italiam venisse et VIII 328 cuin Abori-

