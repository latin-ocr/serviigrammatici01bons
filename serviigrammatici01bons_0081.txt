PRAEFATIO. LXXVII

Donato petitum esse. ceterumServiana vita non est plene servata,
interciderunt enim quae de morte poetae et de carminum ordine
exposita erant:¹) quorum cum in eis qui hodie extant codicibus nec
vola nec vestigium appareat, videtur Servianus commentarius non
ita multo postquam editus est, eam iacturam fecisse. causa damni
inde fortasse repetenda est quod, cum ea etiam quae inde a p. 2,
10 huius exemplaris leguntur ad ipsam Aeneidem pertineant, rebus
illis interpositis continuitas expositionis turbari videbatur. his quae
proposui Donati commentarios Servium diligenter legisse et haud
pauca ex eis adsumpsisse probatum esse puto. secundum Donatum
cum Vrbani sententiae a Servio saepissime commemoratae sint, ex
Vrbani quoque commentario in Servianum satis multa translata
esse facile conieceris. reliquam de Servii auctoribus quaestionem
non tango: quae quam difficilis sit quamque lubrica ex illis quae
supra de neglegentia grammatici dixi apparet. hoc unum addo ex
latinis scriptoribus neminem videri aptiorem fuisse qui Servio com-
pendiariam illam multarum rerum scientiam suppeditaret quam Sue-
tonium Tranquillum, a quo antiquorum doctrinam ad inferioris
aetatis studia adcommodatam esse Reifferscheidius non uno Sueto-
nianarum quaestionum 1000 ostendit.
Serviani commentarii permulti hodie extant libri manu scripti,De S‘ffviffl'*

commentarii

ut vel eos quos ipse examinaverim omnes commemorare lougum¹³¹>r÷⁸¹¹¹³1=u

scriptia

sit. itaque hos tantum quos ad recensendum commentarium ad-
hibui paulo accuratius describam atque qua ratione eis usus sim
exponam, e reliquis eos nominabo qui aliqua de causa memorabiles
videntur.

Eorum igitur qui mihi praesto fuerunt codicum antiquissimus
est Bernensis 363, in 197 membranis formae quadratae a scotico
monacho scriptus saeculo nono. 2) nam qui octavo saeculo eum

habuisse videtur: nam cum quattuor versus quos in Aeneidos initio a Tucca
et Vario deletos esse Servius quoque testatus est, commemoraverit, illos omi-
sit. ea re confirmatur, ni fallor, quod Ribbeckius prol. p. 92 sqq. suspicari
se dixit, a sciolo nescio quo acuminis ostentandi causa hos versus suppositos
csse. quae ad Aen. 1156ss in uno Cassellano adnotata sunt plenioris commen>
tarii auctor e Servii praefatione petivisse videtur: ut ab uno Servio memoria
versuum illorum servata sit. 1) cf. Servii praef. bucolicorum ‘et dicit Do-
natus, quod etiam in poetae memoravimus vita, in scribendis carminibus na-
turalem ordinem secutum esse Virgilium'. 2) Hagenus catal. cod. Ber-n.
p. 347 sqq. codicem accurate descripsit et quae eo continentur indicavit. idem
carmina quae sol. 194 sqq. extant in libro cui inscripsit ‘carmina medii aevi
maximam partem inedita’ p.l sqq. publici iuris fecit. a scotico 1101111110 codi-
cem exaratum esse et iricis glossis ostenditur et his versibus qui carminis
septimi ap. Hagenum sunt 2⁶2 et 23:

